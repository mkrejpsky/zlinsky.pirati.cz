---
layout: post
category: CLANKY
title: 'Poslanecké okénko: Lednová sněmovna očima Františka Elfmarka'
date: 2021-01-28
author: František Elfmark
authorId: frantisek.elfmark
image: posts/elfmarkvolby.jpg
tags: 
- zlinsky-kraj
- snemovna
- frantisek-elfmark
important: true
---
V novém roce naši poslanci nezahálí a do práce se vrhli naplno! Přečtěte si proto pravidelné poslanecké okénko našeho poslance Františka Elfmarka!

**Životní prostředí**

V lednu vešly v účinnost zákony oběhového balíčku, na nichž jsem usilovně pracoval v uplynulém roce. V médiích i mezi veřejností se diskutovalo zejména o [navýšení skládkovacích poplatků](https://www.frantisekelfmark.cz/v-nekterych-obcich-se-zvysi-poplatky-za-odpad-muze-za-to-nova-legislativa-jejimz-cilem-je-motivovat-ke-trideni-nebudme-popelnici-evropy/){:target="_blank"} a co to může znamenat pro obce a občany. Já jsem se mimo jiné snažil rozklíčovat situaci ohledně dvojích dat o produkci a nakládání s odpady, která by mohla být po dlouhých letech konečně vyřešena. Ministr Brabec mi [odpověděl na interpelaci](https://www.frantisekelfmark.cz/ministr-brabec-ke-dvojim-datum-o-odpadech-odpoved-na-interpelaci/){:target="_blank"} k tomuto tématu a situaci jsem probíral i s vedením Českého statistického úřadu. Toto téma bude společně s dopady, pozitivy a negativy nových zákonů diskutováno na Semináři oběhového hospodářství III, který chystám na únor. 
Tím však odpadová problematika nekončí, neboť na konci ledna [vláda schválila návrh zákona o omezení dopadu jednorázových plastů](https://www.frantisekelfmark.cz/zacatek-konce-jednorazovych-plastu/){:target="_blank"}. Zanedlouho se jím budeme zabývat na Výboru pro životní prostředí.  V kauze otravy řeky Bečvy stále čekáme na vysvětlení, ukazuje se stále více podezřelých okolností. Veškeré články a události k této kauze najdete na speciálním webu [www.zazivoubecvu.cz](https://www.zazivoubecvu.cz){:target="_blank"}, který jsem k tématu vytvořil.

**Petiční výbor**

V rámci Petičního výboru jsem se stal zpravodajem došlé petice bojující za lepší klima, formou snižování emisí skleníkových plynů a zasazující se o obnovu české půdy a krajiny. Předkladatelem petice je spolek Česko za klima, z.s., který jsem oslovil a se kterým o jeho žádosti úzce komunikuji. Výše zmíněný spolek žádá: 1. Přijetí závazku přechodu ke klimaticky neutrálnímu hospodářství do roku 2050. 2. Přepracování Politiky ochrany klimatu v České republice (POK), Státní energetické koncepce (SEK) a dalších strategických dokumentů. 3. Přijetí vyhlášky o ochraně zemědělské půdy před erozí (tzv. protierozní vyhlášky). 4. Vytvoření pracovní skupiny pro obnovu české krajiny a tvorbu krajinné politiky. 5. Uzavření konkrétnách uhelných elektráren. 6. Vytvoření přehledných webových stránek určených k informování veřejnosti o změně klimatu, aktuálním denním stavu emisí skleníkových plynů a o státních aktivitách vedoucích k mitigaci a adaptaci.
V rámci petičního procesu jsem do debaty přizval i Ministerstvo pro životní prostředí, které v tuto chvíli připravuje podklady k žádaným otázkám. Jejich pohled na věc budu Petičnímu výboru dne 2. 2. 2021 tlumočit ve zpravodajské zprávě. Již nyní mohu říct, že toto téma má přesah samotné petice a proto budu navrhovat, aby celá věc byla postoupena Výboru pro životní prostředí, v rámci kterého se budeme moci tomuto tématu blíže věnovat.

**Recyklace**

S novým rokem jsem odstartoval nový seriál, tentokrát o recyklaci. V lednu jsme Vás seznámil s tím, [proč je potřeba více recyklovat](https://www.frantisekelfmark.cz/proc-je-potreba-vice-recyklovat-1/){:target="_blank"} a [jak podpořit recyklaci](https://www.frantisekelfmark.cz/jak-podporit-recyklaci-2/){:target="_blank"} pomocí daňových nástrojů. Seriál jsem vytvořil proto, abychom si připomněli, že pro udržení a zlepšení stavu životního prostředí prostředí je potřeba přejít na oběhový způsob hospodaření. A maximální recyklace je jedním z principů, na kterých je oběhovost založena. Proto jsem se rozhodl v jednotlivých dílech věnovat např. tomu, co by mohlo pomoci, aby se recyklovalo více,  příkladům dobré praxe či zajímavým postupům. 

**Týdenní inspirace**

I s novým rokem přináším další sérii článků (např. [týdenní inspirace článků od 18. 1. - 24. 1. 2021](https://www.frantisekelfmark.cz/tydenni-inspirace-clanku-18-1-24-1-2021/){:target="_blank"}, které mne v daném týdnu zaujaly, a to nejen z oblasti životního prostředí, ale také z oběhového hospodářství. Jsou přehledně rozdělené na celou Českou republiku, Uherské Hradiště a okolní města, Zlínský kraj. Pakliže budete mít čas a chuť, můžete z nich čerpat stejně jako já.

**Pirátská půlhodinka online**

Vzhledem k situaci, která stále panuje, mám každé pondělí od 9:30 do 10:00 hodin vyhrazenou online půl hodinku na komunikační platformě [Jitsi](https://meet.jit.si/kancelarelfmark){:target="_blank"}, kde vítám dotazy či podněty každého z Vás, tedy mých kolegů a spolupracovníků z celého Zlínského kraje. Rád se tam s Vámi setkám.

**U hranatého stolu**

Jak už víte, pracuji na projektu [U hranatého stolu](https://uhranatehostolu.cz){:target="_blank"}. Během roku, pakliže to protiepidemická opatření dovolí (alternativa on-line), zrealizuji čtyři veřejná setkání, kam si pozvu odborníky k danému tématu a samozřejmě veřejnost. Tím prvním diskutovaným tématem bude SPORT, který rozděluje veřejnost. Již nyní jsem navázal spolupráci se zástupci Sportparku Rybníček, kteří mi představili Náborovou koncepci sportu. V únoru jsem domluvil prezentaci této koncepce i pro kolegy zastupitele ze Zlinskeho kraje. Pokud Vás napadá nějaká otázka, na kterou byste chtěli znát odpověď, neváhejte nám napsat na email: dotazy@uhranatehostolu.cz. Změna proběhne jedině tehdy, když budeme znát váš názor. 

**Remobil**

Sběr vysloužilých mobilů různých značek a velikostí, včetně  jejich příslušenství jako sluchátka a nabíječky, jsem pro vzrůstající zájem prodloužil až do pondělí 1. února. Proč je vlastně máme sbírat a nevyhazovat do koše? Recyklací starých mobilů pomáháme mimo jiné snižovat i produkci skleníkových plynů, viz článek. Společně tak pomůžeme jak přírodě, sami sobě vyklizením domácnosti, ale také potřebným. Jaký bude výsledek, co myslíte?

**Piráti a STAN**

Piráti v závěrečném hlasování odsouhlasili koaliční smlouvu s hnutím Starostové a nezávislí. Finálně tak potvrdili, že jdou do nadcházejících [sněmovních voleb společně](https://www.frantisekelfmark.cz/pirati-schvalili-finalne-koalicni-smlouvu-se-stan-do-snemovnich-voleb-jdou-spolecne/){:target="_blank"}. Podporu návrhu vyjádřilo téměř 79 procent hlasujících (668 pro z 848 hlasů). Referendum zaznamenalo opět velkou účast, zúčastnilo se téměř 77 procent Pirátek a Pirátů. Společně s kolegy z předsednictva kraje jsme schválili založení Krajského volebního štábu (KVV) a spolupráce se STAN již získává konkrétní obrysy.

Závěrem mi dovolte v již rozběhnutém roce popřát hlavně hodně zdraví a pevné nervy! Můžete mě sledovat na blogu [frantisekelfmark.cz](https://www.frantisekelfmark.cz/){:target="_blank"} (pokud se přihlásíte k odběru mého newsletteru,nic Vám již neuteče. Aktuální zprávy k Vám přiletí na e-mail) a [politické Facebookové stránce](https://www.facebook.com/FrantisekElfmark.DiS/){:target="_blank"}. Pirátské novinky můžete sledovat na  webových stránkách [www.pirati.cz](https://www.pirati.cz){:target="_blank"} a [https://www.piratskelisty.cz](www.piratskelisty.cz){:target="_blank"}.

Přeji Všem v této nelehké době hlavně pevné zdraví! 
