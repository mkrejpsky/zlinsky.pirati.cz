---
layout: post
category: CLANKY
title: 'Poslanecké okénko: Prosincová sněmovna očima Františka Elfmarka'
date: 2020-12-28
author: František Elfmark
authorId: frantisek.elfmark
image: posts/poslaneckeokenko.jpg
tags: 
- zlinsky-kraj
- snemovna
- frantisek-elfmark
important: true
---
Mohlo by se zdát, že posledn měsíc v roce bude znamenat v Poslanecké sněmovně klid. Opak je však pravdou. Neváhejte si proto přečíst pravidelný report našeho poslance a lídra pro sněmovní volby, které se uskutučení v říjnu příštího roku.

**Životní prostředí**

Zářijová otrava řeky Bečvy stále nebyla vysvětlena a proto jsme se jí znovu zabývali 3.12. na plénu Poslanecké sněmovny. [Podařilo se nám prosadit usnesení](https://www.frantisekelfmark.cz/usneseni-becva/){:target="_blank"}, ve kterém jsme vyzvali ministra Brabce k vypracování závazného předpisu sloužícího k zajištění jednotného přístupu k šetření havárií v životním prostředí, ze kterého by vyplývaly kompetence jednotlivých orgánů státní správy a dalších zúčastněných subjektů, včetně vedení evidence všech úkonů tak, aby mohl být zpětně celý postup vyhodnocen. 11. prosince se pak konal na Výboru životního prostředí [kulatý stůl](https://www.frantisekelfmark.cz/evidence-vypusti-do-rek-a-jasne-stanovene-kompetence-na-videokonferenci-zaznely-konkretni-navrhy-jak-predejit-becve-ii/){:target="_blank"}, na kterém jsme o kauze diskutovali se zástupci státní správy, samosprávy, akademiků, rybářů, médií. 
[1.prosince jsme ve Sněmovně počtvrté a naposledy řešili tzv. oběhový balíček](https://www.frantisekelfmark.cz/obehovy-balicek-projednavan-poctvrte-a-naposledy-jake-jsou-vysledky-nekolikalete-prace-na-novelizaci-odpadove-legislativy/){:target="_blank"}, tedy odpadovou legislativu. Výsledkem jednání bylo zamítnutí senátních návrhů a přijetí zákonů v podobě, v jaké vyšly ze třetího čtení ve Sněmovně. Výslednou podobu považuji za málo ambiciózní a místy problematickou. [V rozhovoru](https://www.frantisekelfmark.cz/frantisek-elfmark-co-rikaji-na-novou-odpadovou-legislativu-pirati/){:target="_blank"} pro média jsem pak stručně shrnul názor Pirátů na tyto zákony a připomněl závažný problém s dvojími daty o odpadech. 

**Zero Waste**

Seriál o principech života bez odpadu jsem v prosinci zakončil články o tom, co s odpadem, který nám přes veškerou snahu vznikne. [Třídit](https://www.frantisekelfmark.cz/zero-waste-7-tridte-spravne-umoznete-recyklaci/){:target="_blank"} a [kompostovat](https://www.frantisekelfmark.cz/zero-waste-6-rot-co-s-bioodpadem-zkompostovat/){:target="_blank"}. Já sám se snažím na principy Zero waste ve svém každodenním životě myslet a doufám, že se touto metodou inspirujete i Vy a zkusíte ji aplikovat ve svém běžném životě. A nezapomeňte, každý krok se počítá! 

**Stal jsem se krajským lídrem pro sněmovní volby 2021 s podporou 78% hlasujících**

Rád bych ještě jednou poděkoval členům Zlínského kraje, kteří mě podpořili a dali šanci být lídrem do sněmovních voleb 2021. Nesmírně si každého jednotlivého hlasu vážím a s pokorou ho přijímám. Beru to jako poděkování za moji dosavadní práci. Jak jsem již avizoval dříve, pakliže obhájím mandát, udělám vše pro to, abychom pokračovali v dobře načaté práci jak ve Zlínském kraji, tak i v celorepublikovém měřítku. Je před námi dost práce, ale věřím, že s takovým týmem lidí, který máme v našem kraji, vše zvládneme na jedničku. Na spolupráci se již velmi těším a udělám pro kvalitní výsledek maximum.” Mou kandidátskou řeč najdete [zde](https://forum.pirati.cz/viewtopic.php?p=731067#p731067){:target="_blank"}.

**Týdenní inspirace**

Od listopadu vkládám na můj blog odkazy článků, které mne v daném týdnu zaujaly, a to nejen z oblasti životního prostředí a oběhového hospodářství. Jsou přehledně rozdělené na celou ČR, Uherské Hradiště a okolní města, Zlínský kraj. Pakliže budete mít čas a chuť, můžete z nich čerpat stejně jako já.

**Pirátská půlhodinka**

Vzhledem k situaci, která stále panuje, mám každé pondělí od 9:30 do 10:00 hodin vyhrazenou online půl hodinku na komunikační platformě Jitsi [https://meet.jit.si/kancelarelfmark](https://meet.jit.si/kancelarelfmark){:target="_blank"}, kde vítám dotazy či podněty každého z Vás, tedy mých kolegů a spolupracovníků z celého Zlínského kraje.

**U hranatého stolu**

Jak už víte, spustil jsem nový projekt [U hranatého stolu](https://uhranatehostolu.cz){:target="_blank"}. Během nového roku, pakliže to protiepidemická opatření dovolí, zrealizuji čtyři veřejná setkání, kam si pozvu odborníky k danému tématu a samozřejmě veřejnost. Tím prvním diskutovaným tématem bude SPORT, který rozděluje veřejnost. Pokud Vás napadá nějaká otázka, na kterou byste chtěli znát odpověď, neváhejte nám ji už nyní napsat na email: dotazy@uhranatehostolu.cz. Změna proběhne jedině tehdy, když budeme znát váš názor. Poodhalí vaše představy, představy našich hostů, jejich dopad, příp. možnost realizace.

**Remobil**

**Máte doba staré mobily, nevyužívaná sluchátku či nabíječku?** Jejich sběr je pro vzrůstající zájem prodloužen o měsíc, tedy až do 1. února. Neváhejte, pokud dostanete pod vánoční stromeček mobil nový, víte kam s tím nepotřeným…. **Každé pondělí od 9 - 12 hodin** můžete vložit [vysloužilý mobilní telefon](https://www.frantisekelfmark.cz/akce_remobil/){:target="_blank"}, ale také drobné elektrozařízení jako např. nabíječky, sluchátka, baterie, handsfree, mp3, ipody, kalkulačky **do sběrného boxu v mé uherskohradišťské poslanecké kanceláři**,  která se nachází na Trianglu v blízkosti vlakového nádraží ve 3. patře.
Tím, že mobil odevzdáte - pomůžete přírodě i sami sobě. Navíc uděláte dobrý skutek. Za každý mobil jde 10 Kč těm, kteří to nejvíce potřebují. 

Závěrem bych Vám všem popřál krásné a ničím nerušené prožití svátků vánočních a v novém roce jen to nejlepší! Můžete sledovat můj blog [frantisekelfmark.cz](https://www.frantisekelfmark.cz/){:target="_blank"} a [politické Facebookové stránce](https://www.facebook.com/FrantisekElfmark.DiS/){:target="_blank"}.


Přeji Všem v této nelehké době hlavně pevné zdraví! 
