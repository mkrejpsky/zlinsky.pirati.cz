---
layout: post
category: CLANKY
title: 'Vratislav Krejčíř: Data a plán očkování musí být zveřejněn!'
date: 2021-01-14
author: Vratislav Krejčíř
authorId: vratislav.krejcir
image: posts/ockovani.jpg
tags: 
- zlinsky-kraj
- koronavirus
- vratislav.krejcir
---
Zajímám se o očkování asi od první chvíle, kdy oznámili dostupnou vakcínu. Moc dobře si uvědomuji, že vymyslet celý plán a technicky jej zabezpečit je složité, ale těžko se chápe to nedostatečné informování o vakcíně a také vakcinaci, která probíhá na státní a krajské úrovni. Žádná data, přesné termíny, výstupy, všechny informace prostě na obláčku a nebo stále jen s otazníkem. Pokračuje stále ta stejná chyba jako nezveřejňování dat ohledně nakažených, stále měnící se podmínky, 3x nový PES.  Přitom už na jaře se vědělo o druhé vlně a očekávaná byla i 3. vlna. Přesto se vláda a její členové z ANO a ČSSD diví, že přišla. Nedokázali zajistit jak ochranné prostředky, teď vakcíny a také jehly a stříkačky potřebné pro očkování. Světe div se, jsou potřeba.

Velmi mě proto mrzí zejména to, že politici, kteří mají na starosti na krajském úřadě oblast zdravotnictví se uzavírají a informace nesdělují. Vždyť ale pro lepší informovanost a připravenost měst a zejména občanů je potřeba naopak úřad otevírat a dávat lidem informace, které potřebují vědět! **Piráti mají zkušenosti se zveřejňováním informací a nabízí pomocnou ruku všem, kteří budou chtít spolupracovat. Musíme být k lidem otevření, a nikoliv se chovat jako političtí dinosauři.**

Rozumím lidem, že jsou naštvaní. Nebaví je všechny ty zákazy, které se každý týden mění, nevěřícně nad tím vším kroutí hlavou. Je ale potřeba vydržet. Velkou nadějí je vakcína, jenomže..

Stát a její členové ale stále opakují stejnou chybu, nejsou pro lidi důvěryhodní, nedokážou lidem vysvětlovat a odpovídat, neprobíhá žádná informační kampaň, no a tak lidé nemají důvěru ani ve vakcínu. Přitom potřebujeme minimálně 60-70% populace proočkovat, abychom získali kolektivní imunitu. 
Řešením je získat důvěru, lidem vše vysvětlit, dávat jim opravdu relevantní data, kterým mohou věřit. Jako komunální politik 2. největšího města v kraji mám problém sám sehnat informace z kraje, od státu už vůbec. Nedočtete se jaké jsou plány, kdy se očekávají dodávky, kdy se kdo dočká, kde se nahlásit. Tím právě jde vyvolat pocit důvěry ve stát, že je to vše vymyšlené a člověk ví, kdy přijde „na řadu". Je potřeba pracovat s lidmi a dávat jim informace, které si zaslouží. 

Na závěr trochu informací a dat o očkování ve Zlínském kraji, které se mi podařilo sehnat:

Ve třech dodávkách nám bylo dodáno 5850 dávek vakcíny, bylo proočkováno za 9 dní v 7 očkovacích centrech 2589 lidí. V první fázi jsou to lékaři a zdravotníci a další personál. Bylo tedy proočkováno 44% dostupné vakcíny, cca 290 lidí denně. V kraji je v současné době očkovací kapacita 600 lidí za den, ta by se měla navyšovat v budoucnu pomocí očkování u praktických lékařů. Postupně se zahájí očkování v sociálních službách (domovech důchodců). Do konce března by mělo dojít ještě 7 dodávek dle plánu státu, celkem s dodanými třemi dodávkami do dnešního dne, jde o 63375 dávek. Je ale nutné počítat s tím, že je každého nutno očkovat 2x. To je 31687 lidí při dvojité dávce.
