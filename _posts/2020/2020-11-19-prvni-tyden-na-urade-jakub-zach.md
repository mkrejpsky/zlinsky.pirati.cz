---
layout: post
category: CLANKY
title: 'Jakub Zach: Jaký je stav integrovaného dopravního systému?'
date: 2020-11-18
author: Jakub Zach
authorId: jakub.zach
image: posts/zachkraj.jpg
tags: 
- zlinsky-kraj
- jakub-zach
- doprava
---
Piráti se po volbách dostali do vládní koalice ve Zlínském kraji a mají tak jedinečnou možnost ovlivnit budoucnost a směřování kraje. Já konkrétně se ujal výboru pro dopravu a musím na rovinu říct, že hned od prvního dne ve funkci trávím v kanceláři většinu dne. Seznamuji se s chodem úřadu, s lidmi, s projekty. A také s realitou. Spousta věcí tak, jak bylo prezentováno bývalým hejtmanem Čunkem, je prostě úplně jinak. 

Tak například stav Integrovaného dopravního systému Zlínského kraje (IDS). Ten by měl být spuštěn k 1. lednu 2021. Bohužel už teď musím říct, že tento termín je nereálný. K tomuto datu vyjedou sice noví dopravci, bude fungovat nový jízdní řád, nicméně například o zavedení elektronického odbavení, v tuto chvíli nemůže být ani řeč. Našim hlavním úkolem nyní bude sjednocení jízdních řádů s koordinací vlakové a autobusové dopravy. Příprava a následný upgrade elektronického odbavení cestujících tak aby bylo možné ve finále platit kartou či mobilní aplikací a také přichystáme moderní webové stránky s veškerými informacemi o IDS vč. Platební brány, trasování spojů a elektronickými jízdními řády. Vzhledem ke stávajícímu stavu a našim cílům to bude opravdu práce na celé 4 roky.  

Budoucnost řešíme my a věříme, že za námi zůstane kus dobře odvedené práce, držte nám palce!
