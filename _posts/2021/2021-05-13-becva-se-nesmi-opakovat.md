---
layout: post
category: CLANKY
title: 'Kulatý stůl k novele vodního zákona: Bečva se nesmí opakovat, v novele zákona chybí preventivní opatření, aby k velkým haváriím nedocházelo'
date: 2021-05-13
author: František Elfmark
authorId: frantisek.elfmark
image: posts/becva_vsetin_web.jpg
tags: 
- becva
- zivotni-prostredi
- frantisek-elfmark
- snemovna
important: true
---

V reakci na kauzu otravy řeky Bečvy Ministerstvo životního prostředí připravilo novelu vodního zákona, která má v budoucnu zamezit problémům, které nastaly v kauze havárie na řece Bečvě.

Po ekologické havárii na řece Bečvě dojde ke změně vodního zákona v oblasti prevence havárií na řekách. Proto pod mojí záštitou dnes proběhl kulatý stůl na Výboru pro životní prostředí.

Mnohé oblasti novely jsou stále přinejmenším diskutabilní a nebyly zástupci Ministerstva dostatečně odůvodněny, například navýšení havarijního fondu krajů, které je podle zástupců krajů nepotřebné, nebo nezahrnutí úřadů Povodí do řešení havárií.

**Legislativní změny by měly směřovat nejen na vyjasnění postupu řešení a pravomocí zasahujících orgánů či na zvyšování pokut za způsobení havárie, ale především na opatření, která přispějí prevenci havárií, napřílad větší kontrolu vypouštěných vod a subjektů nakládajících s nebezpečnými látkami.** Na kulatém stole však byla z této oblasti zmíněna jen staronová povinnost schvalování provozních řádů čistíren vodoprávními úřady.

**Důležité je nejen vyjasnění kompetencí a postupů při šetření havárie, ale i evidenci provedených úkonů, aby šlo zpětně ověřit, jaké kroky byly podniknuty, a o té zatím nic nevíme.**

**Úplně nejzásadnější je, aby k haváriím velkého rozsahu vůbec nedocházelo. V navrhované legislativě mi chybí preventivní opatření, která přispějí k předcházení haváriím.** 

**Chápu, že novela vznikala poměrně ve spěchu, její současné znění ale není ideální** a jsem zvědavý, jak budou vypořádány připomínky. 


**Jaké hlavní novinky novela přináší?**
* definování havárie mimořádného rozsahu,
* šetření havárie podléhá vodoprávnímu úřadu,
* určení kompetentního vodoprávního úřadu,
* zásah řídí Hasičský záchranný sbor,
* navýšení horních hranic pokut za přestupky v této oblasti až na 25 milionů,
* zvýšení částky havarijního fondu krajů a doplnění jeho účelu.

