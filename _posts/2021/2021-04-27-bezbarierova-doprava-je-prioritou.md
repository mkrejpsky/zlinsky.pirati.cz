---
layout: post
category: CLANKY
title: 'Jakub Zach: Bezbariérová veřejná doprava je naší dlouhodobou prioritou'
date: 2021-04-27
author: Jakub Zach
authorId: jakub.zach
image: posts/jakub-zach-bezbarierova-doprava.jpg
tags: 
- jakub-zach
- zlinsky-kraj
- doprava
---

Společnost ARRIVA MORAVA, dopravce Zlínského kraje, představila čtyři nové autobusy vybavené speciální plošinou pro nástup cestujících s hendikepem.Tyto autobusy by měly jezdit po regionálních linkách na trase Zlín – Brno. Autobusy s novým typem nástupní plošiny jsou první ve Zlínském kraji. Více informací najdete [ZDE](https://www.kr-zlinsky.cz/ve-zlinskem-kraji-budou-jezdit-nove-autobusy-s-bezbarierovou-upravou-aktuality-16950.html).

**Cílem pro nás samozřejmě je, aby ve Zlínském kraji jezdilo do budoucna 100 procent bezbariérových autobusů, odstraňovat bariéry chceme co nejrychlejším tempem. Každý občan Zlínského kraje musí mít možnost maximálně svobodného pohybu bez omezení!**

> *“V oblasti bezbariérové veřejné dopravy máme před sebou ještě mnoho úkolů, abychom mohli říci, že je veřejná doprava ve Zlínském kraji bezbariérová. Není to pouze o bezbariérových vozidlech, ale i o bezbariérovém přístupu zastávek a nádražích. Současně s tím usiluji o to, aby v novém jízdním řádě od roku 2022 byly uvedeny garantované nízkopodlažní spoje,”* říká předseda Výboru pro dopravu [Jakub Zach](https://zlinsky.pirati.cz/lide/jakub-zach/).
> 

> *“V našem kraji se chystá několik investic v oblasti dopravních staveb. Například nový bezbariérový přestupní terminál ve Vsetíně s přímým přestupem mezi autobusy a vlakem, Správa železnic chystá opravy nádraží Bystřice pod Hostýnem a v Holešově s novými 550mm nástupními hranami apod. Zastávky BUS se postupně upravují pro bezbariérový přístup,”* doplňuje [Jakub Zach](https://zlinsky.pirati.cz/lide/jakub-zach/).


