---
layout: post
category: CLANKY
title: 'František Elfmark: Vraťme životnímu prostředí budoucnost'
date: 2021-05-21
author: František Elfmark
authorId: frantisek.elfmark
image: posts/zahajeni-spolecna.jpg
tags: 
- volby-2021
- snemovna
- zivotni-prostredi
- frantisek-elfmark
important: true
---

Na zahájení kampaně Pirátů a Starostů náš lídr pro sněmovní volby řekl, jak vrátíme životnímu prostředí budoucnost.

**Společně s Radkem Holomčíkem, jedničkou kandidátky v Jihomoravském kraji, má František Elfmark, lídr ve Zlínském kraji, jako hlavní téma ochranu přírody a ekologii.** 

> *"Chceme rozumnou efektivní ochranu životního prostředí, nebýt popelnicí Evropy a využít šanci na modernizaci ekonomiky. Podpoříme úspory energií i zdrojů, na odpad se díváme jako na důležitou surovinu. Zajistíme maximální recyklaci a chytré využívání recyklátů i bioodpadu – třeba pro výrobu bioplynu. Máme plán na modernizací naší energetiky, průmyslu i dopravy tak, abychom zmírnili klimatické změny a udrželi konkurenceschopnost a pracovní místa. Pomohou nám k tomu i stovky miliard z evropských investic, které míníme efektivně vynaložit,"* řekl na zahájení **[František Elfmark](https://zlinsky.pirati.cz/lide/frantisek-elfmark/)**.

> *"Chceme vrátit krajině život, vodu i pestrost a zahájit její detoxikaci. Budeme spolupracovat se zemědělci, lesníky a dalšími, kteří se o ni starají. Ke zdravé krajině se nedá probuzerovat, naopak omezíme byrokracii a nesmyslné příkazy. Podpoříme poradenství, výzkum a lokální zpracovatelství, aby maximum snědených potravin pocházelo z ČR,"* řekl [Radek Holomčík](https://jihomoravsky.pirati.cz/lide/radek-holomcik/).
> 

Naše programové priority pro životní prostředí najdete [ZDE](https://www.piratiastarostove.cz/program/resort/zivotni-prostredi/). Jaké konkrétní body tam najdete?
* Čistší životní prostředí
* Kvalitní pitná voda pro každého
* Mírnější vedra ve městech
* Živější příroda
* Snížení množství odpadů oběhovým hospodářstvím

Mrkněte na web [www.piratiastarostove.cz](www.piratiastarostove.cz), kde najdete náš kompletní program a plány, čeho chceme v dalším volebním období dosáhnout.

Co plnění našeho volebního programu přinese právě vám? To zjistíte ve volební aplikaci [Program pro Vás](https://www.piratiastarostove.cz/program-pro-vas).
