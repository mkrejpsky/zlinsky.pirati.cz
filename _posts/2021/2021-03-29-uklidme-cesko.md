---
layout: post
category: CLANKY
title: 'Piráti uklízí kraj'
date: 2021-03-29
author: František Elfmark
authorId: frantisek.elfmark
image: posts/Frantisek-uklidme-cesko.jpg
tags: 
- frantisek-elfmark
- hana-ancincova
- zdenek-tros
- zlinsky-kraj
- zivotni-prostredi
important: true
---

Na tradiční zapojení do celostátní akce *„[Ukliďme Česko](https://www.uklidmecesko.cz/)“* navazují Piráti ve Zlínském kraji vlastní kampaní.

Piráti se každoročně účastní této uklízecí akce, ale vzhledem k aktuální epidemické situaci, kdy jsou zakázané hromadné akce a  výjezdy mimo okres, jsme se rozhodli iniciovat uklízení ve svých řadách, prostřednictvím sociálních sítí tzv. štafetou.

Prvním, kdo vyběhl na startovací pole s rukavicí a pytlem na odpadky, byl lídr naší kandidátky do poslaneckých voleb 2021 [František Elfmark](https://zlinsky.pirati.cz/lide/frantisek-elfmark/). *„V neděli při procházce s mojí rodinou jsme cestou sbírali odpadky, konkrétně  u slepého ramene Stárky v Míkovicích,“* uvedl poslanec, který v rodné hroudě nasbíral plné dva pytle odpadu, hlavně toho komunálního.

> „Štafetu předávám virtuálně do rukou mých kolegů, Hanky Ančincové a Zdeňka Třose. Na facebooku během měsíce dubna uvidíte, jak se všichni s tím popasujeme, jaký kdo bude mít úlovek. Věřím ale, že nás v tom nenecháte samotné. Protože když se postaráme o přírodu, příroda se postará o nás,“ apeluje závěrem na všechny výletníky [František Elfmark](https://zlinsky.pirati.cz/lide/frantisek-elfmark/).
> 

Neváhejte a vytyčte si každý svou trasu, kterou při procházce uklidíte! Společnými silami uklidíme Zlínský kraj od odpadků a černých skládek. Stačí si na vycházku do probouzející se přírody vzít s sebou rukavice a tašku na odpadky a občas procvičit ztuhlá záda shýbnutím se pro odpadek. Těch je nyní bohužel v našem okolí více, než kdy dříve. **Jdete do toho také?**

