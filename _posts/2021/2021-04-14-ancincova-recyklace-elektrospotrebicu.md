---
layout: post
category: CLANKY
title: 'Hana Ančincová: Odevzdáním starého elektra ponížili občané kraje množství vyprodukovaného CO2 o 33 tisíc tun'
date: 2021-04-13
author: Hana Ančincová
authorId: hana.ancincova
image: posts/12896.jpg
tags: 
- hana-ancincova
- zlinsky-kraj
- zivotni-prostredi
---

12 896 vzrostlých smrků dokáže pohltit přibližně 33 tisíc tun CO2. A právě tolik množství vyprodukovaného CO2 dokázali občané kraje ponížit jenom díky tomu, že odevzdali staré elektro!

Občané kraje totiž v uplynulém roce odevzdali ke zpětnému odběru a recyklaci celkem 2 781 209 kilogramů elektrozařízení. To bylo následně zpracováno s využitím nejlepších dostupných technologií a v souladu s evropskými standardy.

> *"Já jsem moc ráda, že se Zlínskému kraji daří dlouhodobě zvyšovat recyklaci elektrospotřebičů a daří se mu tak snižovat zátěž na životním prostředí. Je totiž nutné si uvědomit, že se současným spotřebním chováním budeme v roce 2050 potřebovat celkem tři planety Země. Je proto jasné, že každý se musíme naučit směřovat více k obnovitelnosti a udržitelnosti naší společnosti,"* říká statutární náměstkyně hejtmana [Hana Ančincová](https://zlinsky.pirati.cz/lide/hana-ancincova/), odpovědná za oblast životního prostředí. 
> 

Díky nové evropské legislativě budou muset být dostupné náhradní díly u některých spotřebičů deset let, což rozhodně pomůže větší udržitelnosti a sníží produkci elektroodpadu.


**Pár přepočtů pro zajímavost**

* V přepočtu na obyvatele odevzdal každý občan Zlínského kraje do sběrné sítě Elektrowin průměrně 4,78 kilogramu starých elektrospotřebičů. 
* Znamená to také omezení těžby ropy o 1 630 527 litrů, které by byly potřebné k výrobě pohonných hmot do osobního auta pro 61 106 cest na trase Praha – Brno po dálnici D1. 
* Rovněž to přineslo úsporu 16 784 974 kWh elektrické energie, která by zajistila téměř stejný počet mycích cyklů myčky nádobí.
