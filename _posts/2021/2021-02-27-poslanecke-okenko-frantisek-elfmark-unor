---
layout: post
category: CLANKY
title: 'Poslanecké okénko: Únorová sněmovna očima Františka Elfmarka'
date: 2021-02-27
author: František Elfmark
authorId: frantisek.elfmark
image: posts/frantisek4.jpg
tags: 
- zlinsky-kraj
- snemovna
- frantisek-elfmark
important: true
---
Pravidelné okénko poslance je opět tady! Přečtěte si, co nového se událo za poslední měsíc v Poslanecké sněmovně očima našeho poslance a lídra pro sněmovní volby Františka Elfmarka.

**Petiční výbor**

V rámci Petičního výboru jsem pokračoval v jednáních s předkladateli [Petice za klima](https://www.frantisekelfmark.cz/ochrana-klimatu-do-budoucna-je-moje-priorita/){:target="_blank"}. Na únorové schůzi Petičního výboru jsem jako zpravodaj upozornil, že podaná petice obsahuje široké spektrum problémů a petenti mimo jiné žádají, aby byl přijat závazek k přechodu ke klimaticky neutrálnímu hospodářství do roku 2050 a dále, aby byla přepracovaná Politika ochrany klimatu v ČR a tzv. protierozní vyhláška. Důraz kladli i na uzavření uhelných elektráren. Na základě těchto skutečností jsem předložil usnesení, kterým jsem žádal výbor, aby celou kauzu postoupil Výboru pro životní prostředí, kterého jsem také členem, k dalšímu řízení. Výbor mé žádosti vyhověl.
Požadavky petice jasně ukazují, že občanům není téma klimatu lhostejné a kroky vlády v této věci považují za nedostatečné. V tom jsem s nimi za jedno, a proto nechci, aby petice zůstala bez povšimnutí, protože ochrana klimatu do budoucna je mojí prioritou.

**Životní prostředí**

V oblasti životního prostředí se toho i v únoru odehrálo dost. Výše zmíněná Petice za klima byla postoupena do [Výboru životního prostředí](https://www.frantisekelfmark.cz/pirati-zavazali-ministerstva-zivotniho-prostredi-a-obchodu-k-prepracovani-strategii-aby-smerovaly-k-dosazeni-klimaticke-neutrality-2050/){:target="_blank"} a na její projednání  jsem nechal pozvat jak předkladatele petice, pana Zamouřila, tak i zástupce z řad Ministerstva životního prostředí, aby mohlo dojít k přímé interakci obou stran. 
Ve vyjádření k petici MŽP slibovalo mnohé v rámci ministerského výhledu do blízké budoucnosti. Aby tyto přísliby nezůstaly jen na papíře, ale skutečně byly podniknuty kroky směrem k uhlíkové neutralitě, a abychom o tom byli informováni, navrhl jsem usnesení, které výbor schválil. Zasadil jsem se tak o to, že ministerstvo životního prostředí a ministerstvo průmyslu a obchodu musí přepracovat strategické dokumenty o ochraně klimatu a energetické koncepci tak, aby směřovaly především k dosažení klimatické neutrality do roku 2050, představit Výboru pro životní prostředí svůj plán konkrétních opatření na dosažení uhlíkové neutrality a také o to, aby MŽP dostálo svého příslibu a vypracovalo podrobný plán obnovy české krajiny.

Dále jsem na půdě Výboru pro životní prostředí uspořádal [Seminář oběhového hospodářství](https://www.frantisekelfmark.cz/seminar-obehoveho-hospodarstvi-iii-vzbudil-velky-zajem-odborniku-i-verejnosti/){:target="_blank"} s podtitulem “Nová legislativa v praxi – jsme na cestě k oběhovému hospodářství?”. Tento můj, v pořadí již třetí, seminář vzbudil zájem mezi veřejností i odborníky a za účasti více než 80 hostů jsme debatovali o tématech jako je poptávka po recyklátu, třídění bioodpadu nebo řešení problému dvojích dat o produkci odpadů.

V reakci na aktualizovaná data o počtu vlčích teritorií na našem území jsem také obnovil činnost pracovní skupiny zaměřené právě na [problematiku velkých šelem a jejich soužití s lidmi](https://www.frantisekelfmark.cz/vyvoj-situace-s-vlky-v-cesku-debatoval-jsem-s-odborniky/){:target="_blank"}. Za prioritu považuji zejména rozšiřování a odpovídající průběžné financování preventivních opatření na pomoc chovatelům hospodářských zvířat v oblastech s výskytem vlka, a také šíření podložených informací namísto hoaxů a poplašných zpráv, které se poslední dobou často objevují. 

Rozhodl jsem se také začít zabývat tématem [světelného znečištění](https://www.frantisekelfmark.cz/prilis-svetla-v-noci-problem-na-jehoz-reseni-musime-zapracovat/){:target="_blank"}, jelikož jde o opomíjenou, ale důležitou problematiku. Do budoucna chci v součinnosti s kolegy a odborníky pracovat na zlepšení současné situace. 

Na Výboru pro životní prostředí jsme také na začátku měsíce na základě mnou navrhovaného usnesení hlasovali o [doporučení odvolat ředitele ČIŽP Erika Geusse](https://www.frantisekelfmark.cz/vladni-clenove-vyboru-pro-zivotni-prostredi-podporili-stavajiciho-reditele-cizp-ktery-selhal-pri-setreni-havarie-na-becve/){:target="_blank"} kvůli pochybnému postupu při prošetřování otravy řeky Bečvy, kde dodnes nebyl označen původce havárie. Usnesení neprošlo o jediný hlas. 

**Recyklace**

Seriál o recyklaci v únoru pokračoval článkem o tom, zda recyklaci pomůže [Zákon o omezení vybraných jednorázových plastů](https://www.frantisekelfmark.cz/pomuze-recyklaci-zakon-o-omezeni-vybranych-jednorazovych-plastu-4/){:target="_blank"}. Cílem jednotlivých dílů je připomenout si,  že pro udržení a zlepšení stavu životního prostředí prostředí je potřeba přejít na oběhový způsob hospodaření. A maximální recyklace je jedním z principů, na kterých je oběhovost založena. 

**Remobil**

[Spočítáno a sečteno. Přesně 76 starých a nepotřebných mobilů a dalšího příslušenství](https://www.frantisekelfmark.cz/spocitano-a-secteno-presne-76-starych-a-nepotrebnych-mobilu-a-dalsiho-prislusenstvi-se-behem-tri-mesicu-seslo-ve-sbernem-boxu-od-lidi-z-celeho-uherskohradistska/){:target="_blank"} se během tří měsíců sešlo ve sběrném boxu od lidí z celého Uherskohradišťska. Já sám jsem do sbírky přispěl 8 mobilními telefony. Jsem moc rád, že ke mně do kanceláře přicházeli mladí i starší, místní a přespolní třeba až z Nedachlebic a Medlovic, aby se ekologicky zbavili mobilů, které již dávno dosloužily. Výsledné číslo mě mile překvapilo. **Všem dárcům patří srdečné a velké DĚKUJI! I těmito malými skutky pomáháme přírodě a také lidem, kteří neměli takové štěstí jako my.**

**Piráti v Uherském Hradišti mají nové předsednictvo**

Hlasování rozhodlo, že jsem se stal předsedou na nové období, 1. místopředsedou byl zvolen Jaroslav Ševčík a 2. místopředsedou Petr Tomášů. [Čeká nás mnoho práce, včetně příprav na komunální volby](https://www.frantisekelfmark.cz/pirati-v-uh-hradisti-maji-nove-predsednictvo/){:target="_blank"}, které se uskuteční na podzim příštího roku 2022. Děkujeme všem našim členům a příznivcům za spolupráci a taktéž všem našim voličům za podporu, které si vážíme.

**Živý stream ze zastupitelstva UH**

Jednání zastupitelstva mohli zájemci sledovat po sedmileté pauze opět [on-line na youtubovém kanálu města](https://www.frantisekelfmark.cz/prace-stripky-z-17-zasedani-zastupitelstva-uherskeho-hradiste/){:target="_blank"}, a to také díky apelu pirátských zastupitelů. Radnice tak vyslyšela požadavek opozice i místních a potvrdila si, že o přímý přenos jednání zastupitelů má nyní veřejnost větší zájem, než tomu bylo dříve v letech 2011 - 2013. Tentokrát se nejednalo o pár jednotlivců, ale přímo o desítky občanů. Věřím, že  on-line přenosy se stanou běžnou součástí našich jednání a že počet zájemců jenom poroste.

**Týdenní inspirace**

Sérii zajímavých článků, např. [týdenní inspirace článků od 15. 2. - 21. 2. 2021](https://www.frantisekelfmark.cz/tydenni-inspirace-clanku-15-2-21-2-2021/){:target="_blank"}, které mne v daném týdnu zaujaly, a to nejen z oblasti životního prostředí, ale také z oběhového hospodářství, pravidelně umisťuji na svůj blog. Jsou přehledně rozdělené na celou Českou republiku, Uherské Hradiště a okolní města, Zlínský kraj. Pokud budete mít čas a chuť, můžete z nich čerpat stejně jako já.

**Pirátská půlhodinka online**

Vzhledem k situaci, která stále panuje, mám každé pondělí od 9:30 do 10:00 hodin vyhrazenou online půl hodinku na komunikační platformě Jitsi pod tímto odkazem [https://meet.jit.si/kancelarelfmark](https://meet.jit.si/kancelarelfmark){:target="_blank"}, kde vítám dotazy či podněty každého z Vás, tedy mých kolegů a spolupracovníků z celého Zlínského kraje. Rád se tam s Vámi setkám.

Můžete mě sledovat na blogu [frantisekelfmark.cz](https://www.frantisekelfmark.cz/){:target="_blank"}, **pokud se přihlásíte k odběru mého newsletteru, nic Vám již neuteče. Aktuální zprávy k Vám přiletí na e-mail.** Sledujte mě také na mé [politické Facebookové stránce](https://www.facebook.com/FrantisekElfmark.DiS/){:target="_blank"}. Pirátské novinky můžete sledovat na  webových stránkách [pirati.cz](https://www.pirati.cz){:target="_blank"} a [piratskelisty.cz](https://www.piratskelisty.cz){:target="_blank"}.

Závěrem mi dovolte popřát hlavně pevné zdraví a hezké jaro! 
