---
layout: post
category: CLANKY
title: 'Mezinárodní den Země: Pokračujeme v úklidu kraje. Proč byste měli i vy?'
date: 2021-04-22
author: Piráti Zlínský kraj
authorId: 
image: posts/den-zeme-hanka-zdenek.jpg
tags: 
- Den-Zeme
- zivotni-prostredi
- zlinsky-kraj
- uklidme-cesko
- zdenek-tros
- hana-ancincova
- frantisek-elfmark
important: true
---

Českou republiku trápí poslední roky sucho, lesy nám ničí kůrovec a vodní zdroje kromě sucha ohrožují chemikálie nebo těžba v jejich blízkosti. Piráti se nevzdávají, a protože životní prostředí je naší prioritou, pravidelně se účastníme například akce Ukliďme Česko. Kromě toho dlouhodobě usilujeme o zvýšení odolnosti lesních porostů a zadržení vody v krajině a bojujeme za snížení produkce elektroodpadu.

Zúčastnili jsme se akce [Ukliďme Česko](https://www.uklidmecesko.cz/), kterou za Piráty Zlínského kraje na konci března odstartoval poslanec a lídr kandidátky do sněmovních voleb [František Elfmark](https://zlinsky.pirati.cz/lide/frantisek-elfmark/). Štafetu dál přes sociální sítě předal našemu kandidátovi do Poslanecké sněmovny [Zdeňku Třosovi](https://zlinsky.pirati.cz/lide/zdenek-tros/) a statutární náměstkyni hejtmana [Haně Ančincové](https://zlinsky.pirati.cz/lide/hana-ancincova/), která má v gesci životní prostředí kraje. Celý článek si můžete přečíst [ZDE](https://zlinsky.pirati.cz/tiskove-zpravy/uklidme-cesko/).

Díky nominaci [Františka Elfmarka](https://zlinsky.pirati.cz/lide/frantisek-elfmark/) ve výzvě [Ukliďme Česko](https://www.uklidmecesko.cz/) se rozhodl [Zdeněk Třos](https://zlinsky.pirati.cz/lide/zdenek-tros/) pro úklid v krásném prostředí vedle mokřadů u Valašského Meziříčí.

> *"Na místě zřejmě nějaký čas pobývali lidé bez domova, byl zde stan, matrace, spacáky, oblečení a jiné. Jistě se za nalezenými věcmi skrývá zajímavý příběh a uklízení ve mně zanechalo mnoho nezodpovězených otázek a zvláštních pocitů,"* uvedl [Zdeněk Třos](https://zlinsky.pirati.cz/lide/zdenek-tros/).
> 

Příroda se stará o nás a měli bychom jí to náležitě oplácet. Mokřady jsou důležité pro zadržování vody v krajině a biodiverzitu. Na tomto místě je vybudoval ČSOP Valašské Meziříčí v místě, kde se nacházelo původní koryto Bečvy. Více se dozvíte [ZDE](https://www.youtube.com/watch?v=KGDTA2GNhI4&app=desktop). 

[Haně Ančincové](https://zlinsky.pirati.cz/lide/hana-ancincova/), která se již do výzvy [Ukliďme Česko](https://www.uklidmecesko.cz/) zapojila viz [ZDE](http://facebook.com/hana.ancincova.piratka/posts/462552335166329), vadil zejména nepořádek kolem řeky Bečvy, a tak se v neděli 18.4. rozhodla zúčastnit ještě organizované akce [Ukliďme Bečvu](https://www.facebook.com/events/364597781455988/?__cft__[0]=AZU6RsMxTyWjJpQzaKRUJXGK4Pm1qs2wZhvcRAgUf4z8q2Mq9a8eaetjH5tZYtRy43kVVh7ypJrLuG3xoedKor5TuBbM0perNbkf6D4OYgNvngfV4BflZDjH24mcg1DGX0E_B9KjzO2VvxLgsF7u3VPE&__tn__=-UK-R).

> *"Myslím si, že když každý den uděláme pro naši planetu byť jen maličkost, bude to mít obrovský dopad na naši společnou budoucnost. Země si musíme vážit a přistupovat k ní s respektem, vždyť ji máme jen jednu,"* říká [Hana Ančincová](https://zlinsky.pirati.cz/lide/hana-ancincova/).
> 

> *"Ať už slavíte Den Země celoročně tím, že si uvědomujete hodnotu přírody, která nás obklopuje a snažíte se přispět k tomu, aby se nám na Zemi dobře žilo, nebo na přemýšlení nad životním prostředím nemáte čas a tak si jeho cenu připomínáte jen dnes, zkuste Den Země oslavit se vší parádou. Jak? Třeba tím, že na procházku s sebou vezmete pytel na odpadky, který po cestě naplníte, zasadíte strom či si založíte vlastní bylinkovou zahrádku, vezmete děti do lesa a ukážete jim krásy jarního období, zkusíte dnes šetřit vodou nebo vymyslet nové řešení, jak využít dešťovku, nebo třeba tím, že se jen posadíte na sluníčko a užijete si zpěv ptáků,"* vzkazuje poslanec a člen Výboru pro životní prostředí [František Elfmark](https://zlinsky.pirati.cz/lide/frantisek-elfmark/).
> 

Co byste dělali, kdyby byl Den Země celý rok? Pojďme se navzájem inspirovat! Jak pečujete o přírodu kolem nás vy? Jak hospodaříte s vodou? Jaké dopravní prostředky nejčastěji používáte?  

**Spojit příjemnou procházku s úklidem můžete i vy! Přidejte ruku k dílu, je to sice jen nepatrný kousíček planety, ale je náš!**
