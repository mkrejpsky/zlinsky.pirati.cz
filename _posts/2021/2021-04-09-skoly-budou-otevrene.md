---
layout: post
category: CLANKY
title: 'Školy ve Zlínském kraji budou od pondělí 12.4. otevřené'
date: 2021-04-09
author: Zuzana Fišerová
authorId: zuzana.fiserova
image: posts/skoly.jpg
tags: 
- zuzana-fiserova
- zlinsky-kraj
- skolstvi
important: true
---

Od pondělí 12. dubna se otevřou školy a školská zařízení také ve Zlínském kraji. Dohodlo se na tom vedení kraje spolu se zástupci Krajské hygienické stanice a Ministerstva zdravotnictví. Od pondělí dojde také k částečnému otevření služeb a veřejná doprava bude fungovat v plném režimu.

> *“Ředitele škol, starosty obcí s rozšířenou působností a všechny další subjekty jsme informovali ještě předtím, než jsme informace o dohodě poskytli médiím,”* uvedla naše pirátská radní [Zuzana Fišerová](https://zlinsky.pirati.cz/lide/zuzana-fiserova/) zodpovědná za oblast školství a kulturu. 
> 

> *“Nechci v našem kraji nastavit způsob komunikace, jaké jsme museli čelit po tiskovce bývalého ministra zdravotnictví. Pouhé mediální vyjádření, které nebylo podpořeno vydáním usnesení, náš kraj uvrhlo do nejistoty, kdy jsme nevěděli, zda školy budou nebo nebudou otevřené a proč,“* doplnila [Fišerová](https://zlinsky.pirati.cz/lide/zuzana-fiserova/).
> 
 
Kraj ve spolupráci s hasiči zajistil také distribuci antigenních testů do škol tak, aby se mohli žáci a studenti i zaměstnanci pravidelně testovat. *“Testy nám byly přiděleny Ministerstvem školství mládeže a tělovýchovy, nemohli jsme si vybrat, jaký druh testu nám bude přidělen. Morava včetně Vysočiny bude testovat prostřednictvím sad Singclean,”* uvedla [Fišerová](https://zlinsky.pirati.cz/lide/zuzana-fiserova/). Způsob testování je popsán [ZDE](https://www.zkola.cz/testovani-deti-ve-skolach/).

Pro pedagogické pracovníky a vedení škol zřídila Krajská hygienická stanice krizovou linku, kde pomůže vyřešit případné dotazy pro zajištění bezpečného provozu škol: 
* telefonní linka: +420 725 075 168
* e-mailová adresa: skoly@khszlin.cz

> *“Od pondělí je také umožněna prezenční výuka v Základních uměleckých školách ve formě jeden žák a jeden učitel. Také je umožněno sportování dětí ve větší skupině: venku 20 osob, ve vnitřních prostorách 10 osob, a také je povolen přístup do knihovny i do venkovních prostor ZOO při zachování opatření pro omezení počtu návštěvníků. Jsem  ráda hlavně za děti, že dostanou příležitost vrátit se k tomu, co je bavilo, mohou se vrátit do škol, ke sportu, k hudebnímu nástroji, což přispěje k jejich psychické pohodě a fyzické kondici. Věřím, že budeme zodpovědní, aby nedošlo zase k omezení. Stále je velká část dětí, kteří na návrat k prezenční výuce čekají,”* okomentovala [Zuzana Fišerová](https://zlinsky.pirati.cz/lide/zuzana-fiserova/).
> 

Stále bude postaráno o děti pracovníků kritické infrastruktury ve věku od 2 do 10 let. Jedná se o děti pracovníků ve zdravotnictví, učitelů, kteří zajišťují prezenční vzdělávání, ústavní nebo ochrannou výchovu, pracovníky v sociálních službách, zaměstnance bezpečnostních sborů, armády, Úřadu práce, ČSSZ, Finanční správy a orgánů ochrany veřejného zdraví.  

Ve Zlínském kraji navštěvuje první stupeň základní školy celkem 28 340 dětí, které se mohou konečně vrátit do škol. Mateřské školy, celkem 318 zařízení, navštěvuje ve Zlínském kraji dohromady 6 900 předškoláků. Celkem se o ně stará cca 5 000 zaměstnanců.

Návratu dětí do škol se věnuje i krajský webinář, který můžete vidět [ZDE](https://www.youtube.com/watch?v=5pZP-ruZGHo).  

> *"Všichni si přejeme, aby děti i učitelé návrat do škol zvládli hladce, a hlavně aby si rodiče konečně mohli oddechnout. Webinářem i krizovou linkou pomůžeme učitelům připravit se na situace, které mohou při návratu do škol nastat,"* doplnila na závěr [Fišerová](https://zlinsky.pirati.cz/lide/zuzana-fiserova/).
> 



