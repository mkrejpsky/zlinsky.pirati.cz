---
layout: post
category: CLANKY
title: 'František Elfmark: Nový balíček oběhových zákonů odkazuje na řadu prováděcích předpisů, které ale neexistují. Interpeloval jsem ministra Brabce'
date: 2021-05-28
author: František Elfmark
authorId: frantisek.elfmark
image: posts/franta-strom.jpg
tags: 
- frantisek-elfmark
- zivotni-prostredi
- obehove-hospodarstvi
- snemovna
---

Nový balíček oběhových zákonů, platný od letošního ledna, obsahuje odkazy na řadu prováděcích předpisů. V čem je problém? Tyto předpisy nebyly dosud vůbec vydány. Proto jsem se rozhodl interpelovat ministra životního prostředí Richarda Brabce.

> *"Už od ledna platí nový balíček oběhových zákonů. V čem je problém? Odkazuje na řadu prováděcích předpisů, které ale neexistují. Apeluji na ministra Brabce, aby byly projednány a nekomplikovali lidem, či hospodářům život,"* říká [František Elfmark](https://zlinsky.pirati.cz/lide/frantisek-elfmark/).
> 

> *"Obrací se na mne lidé, kteří pracují jako odpadoví hospodáři či podnikoví ekologové a zajímá je, zda nemám novinky ohledně Vyhlášky o podrobnostech nakládání s odpady, kterou potřebují ke své práci. Ta již prošla připomínkovým řízením, avšak dále v legislativním procesu se neposunula. Jelikož mám pouze neurčité informace o tom, že k jejímu vydání by mělo dojít pravděpodobně v červenci, obrátil jsem se s dotazem v podobě interpelace na ministra Brabce,"* doplňuje [Elfmark](https://zlinsky.pirati.cz/lide/frantisek-elfmark/).
> 


# Text interpelace

S novými zákony tzv. oběhového balíčku je spojeno mnoho prováděcích předpisů. Některé z těch zásadních však dosud nebyly vydány. Bez Vyhlášky o podrobnostech nakládání s odpady mají odpadoví hospodáři velmi ztíženou roli, neboť nemohou bez znalosti této vyhlášky např. sestavovat Provozní řády. 
Chtěl bych proto požádat pana ministra Brabce, aby zodpověděl následující otázky:

**1. Kdy bude projednána a vydána Vyhláška o podrobnostech nakládání s odpady?**

**2. Čím se mají odpadoví hospodáři řídit do té doby?**

Vážený pane ministře, prosím Vás o rychlou odpověď. 
