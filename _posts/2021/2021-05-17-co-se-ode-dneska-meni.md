---
layout: post
category: CLANKY
title: 'Zuzana Fišerová: Co se ode dneška mění? Zahrádky restaurací a lanovky otevřeny, střední a vysoké školy ne'
date: 2021-05-17
author: Zuzana Fišerová
authorId: zuzana.fiserova
image: posts/zpruzely-skolak.jpg
tags: 
- skolstvi
- zuzana-fiserova
- zlinsky-kraj
---

Obnovuje se běžná výuka prvního stupně základních škol, v případě druhých stupňů základních škol a nižších stupňů víceletých gymnázií bude rotační výuka ve Zlínském kraji pokračovat. Pro žáky druhého stupně základních škol a nižších ročníků víceletých gymnázií se výuka v běžném režimu obnoví až 24. května, ale zahrádky restaurací otevírají už dnes a také se spouští venkovní kulturní akce.

> *"Lanovky, obchody, zahrádky ano, střední a vysoké školy ne. Takto vypadají priority naší vlády. Přitom čeští středoškoláci strávili na distanční výuce nejvíce času z celé EU,"* říká **[Zuzana Fišerová](https://zlinsky.pirati.cz/lide/zuzana-fiserova/)**, radní Zlínského kraje pro školství a kulturu.
> 


**Jak je to s testováním žáků ve Zlínském kraji?**

> *"V platnosti zůstává preventivní testování žáků. Dobrá zpráva je, že antigenních testů máme ve Zlínském kraji dostatek. Školy je mohou doplnit u Národního pedagogického institutu a nové dodávky od Správy státních hmotných rezerv dorazí do středy,"* doplňuje [Zuzana Fišerová](https://zlinsky.pirati.cz/lide/zuzana-fiserova/).
> 

> *"Co se týče **antigenních testů pro školy**, tak už byly Správou státních hmotných rezerv konečně vysoutěženy nové antigenní testy. Ty by měly být do krajů rozvezeny do středy. Mezitím si školy, kterým zásoby testů dojdou, mohou vyzvednout další testy u zlínské pobočky Národního pedagogického institutu. Co se týče **PCR testování**, tak Zlínský kraj bohužel limituje nízká kapacita laboratoří. Stát sice už nabídl možnost uhradit školám část ceny PCR testu, ale jinak vše nechal na školách a jejich zřizovatelích, což jsou obce u ZŠ a MŠ a kraje u středních škol. Ve Zlínském kraji bohužel plošné PCR testování naráží na kapacity laboratoří. Snažím se ale otevřít debatu o PCR testování Zlínském kraji, ačkoliv si myslím, že opět suplujeme roli státu,“* dodává [Fišerová](https://zlinsky.pirati.cz/lide/zuzana-fiserova/).
> 

Článek o aktuální situaci ve školství a výsledcích testování žáků/žákyň a zaměstnanců/zaměstnankyň ve Zlínském kraji si můžete přečíst na mém [blogu](https://zfiserova.cz/aktualni-situace-ve-skolstvi-vysledky-testovani-zaku-zakyn-a-zamestnancu-zamestnankyn/).
