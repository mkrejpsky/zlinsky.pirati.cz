---
layout: post
category: CLANKY
title: 'Zlínský kraj bude pomáhat dětem se závažnými poruchami chování a mentálním handicapem'
date: 2021-05-11
author: Hana Ančincová
authorId: hana.ancincova
image: posts/poradni-sbor.jpg
tags: 
- deti
- socialni-pece
- skolstvi
- zdravotnictvi
- hana-ancincova
- zuzana-fiserova
- zlinsky-kraj
---

Péči o děti se závažnými poruchami chování a děti s těžkým mentálním handicapem má řešit nově ustanovený Poradní sbor pro sociálně-právní ochranu dětí. Zabývat se bude především podporou dětí se zdravotním postižením a jejich rodin.


> *„Sešli jsme s kolegy poprvé po volbách, tedy v novém složení, abychom se navzájem seznámili a vyjasnili si, jaká témata aktuálně potřebují podporu ze strany kraje,“* sdělila statutární náměstkyně hejtmana [Hana Ančincová](https://zlinsky.pirati.cz/lide/hana-ancincova/).
> 

> *„Jednání považuji za velmi přínosné a konstruktivní. Všemi bylo akcentováno, že předním hlediskem sociálně-právní ochrany je zájem a blaho dítěte, ochrana rodičovství a rodiny a vzájemné právo rodičů a dětí na rodičovskou výchovu a péči. Znovu se sejdeme na konci června, kdy bude hlavním tématem pomoc a podpora dětem se zdravotním postižením,“* uvedla předsedkyně poradního sboru [Hana Ančincová](https://zlinsky.pirati.cz/lide/hana-ancincova/), odpovědná za sociální oblast kraje, která schůzi poradního sboru svolala.
> 

> *„Ve Zlínském kraji chybí kapacita pro umisťování dětí se závažnými poruchami chování. V našem regionu existují dvě zařízení – V Bystřici pod Hostýnem a ve Střílkách - s celkovou kapacitou 48 míst a jsou zcela plná; organizačně spadají pod Ministerstvo školství a obecně je jich nedostatek ve všech krajích. Je tedy před námi úkol, jak tento problém do budoucna řešit. Stejně tak vyvstává otázka, jak pomoci do dospělého života dětem s těžkým mentálním postižením poté, co musí kvůli plnoletosti opustit dětský domov,“* dodala radní Zlínského kraje pro školství [Zuzana Fišerová](https://zlinsky.pirati.cz/lide/zuzana-fiserova/).





