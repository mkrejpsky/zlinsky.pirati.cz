---
layout: post
category: CLANKY
title: 'Ve Sněmovně je konečně zřízena vyšetřovací komise k havárii na řece Bečvě!'
date: 2021-04-21
author: František Elfmark
authorId: frantisek.elfmark
image: posts/frantisek-elfmark.jpg
tags: 
- frantisek-elfmark
- hana-ancincova
- becva
- zivotni prostreni
- snemovna
- zlinsky-kraj
important: true
---

Poslanecká sněmovna dnes hlasovala o zřízení vyšetřovací komise k havárii na řece Bečvě.

Zřízení vyšetřovací komise k ekologické havárii na řece Bečvě Sněmovna schválila. Po ustanovení této komise jsme přitom nejen my volali několik měsíců. V minulých týdnech jsme zároveň usilovali o nastavení takových pravidel, aby se podobná situace v budoucnu již nemohla opakovat. Doufáme, že komise konečně dokáže objasnit, kdo skutečně stojí za loňskou otravou Bečvy a usmrcením tisíců ryb.

> *"Dnes jsme ve Sněmovně konečně hlasovali o zřízení vyšetřovací komise k havárii na řece Bečvě. Pro zřízení hlasovalo 52 poslanců, proti byli 3, komise je tedy na světě. Do komise se budu hlásit jako zástupce Pirátů a věřím, že naše práce pomůže odhalit, co vedlo k tragédii 20. září 2020, kdy došlo k usmrcení mnoha tisíců ryb. Pro vyšetření havárie musí být podniknuto maximum,"* říká poslanec a člen Výboru pro životní prostředí [František Elfmark](https://zlinsky.pirati.cz/lide/frantisek-elfmark/). 
> 

> *"Jsem ráda, že Bečva opravdu nevyšumí. Občané jsou už totiž unavení neustálým prohlašováním o tom, kdo řeku otrávil či neotrávil. Je proto dobře, že vznikne vyšetřovací komise na půdě Sněmovny, která musí do září přinést a zveřejnit svá zjištění. Společné úsilí mělo smysl a všem za to patří dík,“* doplňuje [Hana Ančincová](https://zlinsky.pirati.cz/lide/hana-ancincova/), zodpovědná za oblast životního prostředí Zlínského kraje.
>  

Více informací k celé kauze najdete na našem speciálním webu [www.zazivoubecvu.cz](www.zazivoubecvu.cz).
