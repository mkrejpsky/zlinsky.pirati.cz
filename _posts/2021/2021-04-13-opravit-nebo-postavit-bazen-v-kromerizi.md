---
layout: post
category: CLANKY
title: 'Vratislav Krejčíř: Opravit, nebo postavit nový bazén v Kroměříži?'
date: 2021-04-13
author: Vratislav Krejčíř
authorId: vratislav.krejcir
image: posts/vrata-bazen-kromeriz.jpg
tags: 
- vratislav-krejcir
- petr-stoklasa
- kromeriz
---


Kroměřížský stávající krytý bazén je ve velmi špatném stavu a jeho oprava by byla velmi nákladná. Stavba nového bazénu by nemusela město stát výrazně více, než by stála rekonstrukce stávajícího krytého bazénu. 

Letitý krytý bazén v Obvodové ulici byl postaven v takzvané „akci Z“, což se podobně jako u jiných staveb projevilo mnohdy špatně odvedenou prací. 

> *„Když k tomu přidáme opotřebení materiálu a vady související se stářím zařízení, můžeme mluvit o kritickém stavu. Například vana současného bazénu je dokonce v havarijním stavu. Je nutné situaci léta zablokovanou neúspěšným jednáním o pozemcích s plaveckým oddílem urgentně řešit. Stavba nového bazénu je pro mě prioritou, které se hodlám usilovně věnovat a hodlám ji dotáhnout do konce,“* říká místostarosta Kroměříže a předseda Pirátů Zlínského kraje [Vratislav Krejčíř](http://www.pirati.cz).
> 
 
Jedním z hlavních témat volební kampaně v komunálních volbách v Kroměříži byla také stavba nové sportovní haly v Kroměříži. 

> *"Na tomto tématu jsme se shodli nejen v rámci koaliční smlouvy, ale skrz na skrz všemi politickými subjekty. V tomto jsme se shodli i ve Sportovní komisi, které jsem součástí. Velice rád prohlašuji, že na toto téma jsme ve Sportovní komisi měli jednoznačný cíl a podařilo se nám dosáhnout společné cesty. Přes spoustu návrhů a doporučení se nám podařilo udržet fokus rady města a zastupitelů tímto směrem a již si pomalu leštíme tenisky. Jedním z témat v současné době je i situace kolem městského bazénu. Ve Sportovní komisi jsme se shodli, že bude lepší postavit nový bazén, jak se říká na zelené louce, než opravovat starý. Vše je teď ve fázi návrhů a plánování,"* komentuje zastupitel města Kroměříž [Petr Stoklasa](https://zlinsky.pirati.cz/lide/petr-stoklasa/). 

Vše je aktuálně ve fázi hledání nejlepšího řešení. Vedení kroměřížské radnice se pro inspiraci rozhodlo navštívit města, která kryté bazény postavila nedávno. Minulý týden si prohlédlo například bazén v Lounech v Ústeckém kraji za 220 milionů korun, jehož výstavba trvala 19 měsíců.
